<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, maximum-scale=1.0, user-scalable=0" />
<title>佳合家美《道德经》朗读会：上善若水，为爱发声！-新闻中心-幽美集团</title>
<meta name='keywords' content='道德经' />
<meta name='description' content='' />
<link href="/static/m/css/swiper.min.css" rel="stylesheet" type="text/css" />
<link href="/static/m/css/style.css" rel="stylesheet" type="text/css" />
<link href="/static/m/css/css.css" rel="stylesheet" type="text/css" />
<link rel="stylesheet" type="text/css" href="/static/m/css/swiper.min.css">
<script src="/static/m/js/jquery-1.10.2.min.js" type="text/javascript"></script>
<script type="text/javascript" src="/static/m/js/common.js"></script>
</head>
<body>
<div class="nav_content">
  <div class="nav_ulBlock scaleCur">
    <div class="nav_liBlock"><a href="/m/">首页</a></div>
    <div class="nav_liBlock"><a href="/m/about.html">关于幽美</a></div>
    <div class="nav_liBlock"><a href="/m/news.html">新闻中心</a></div>
    <div class="nav_liBlock"><a href="/m/contact.html">联系我们</a></div>
  </div>
  <div style="clear:both;"></div>
  <div class="nav_icon1">
    <img src="/static/m/picture/b1_72.png" alt="幽美集团" title="幽美集团"></div>
  <div class="nav_icon2">
    <img src="/static/m/picture/b1_71.png" alt="幽美集团" title="幽美集团"></div>
  <div class="nav_icon3">
    <div class="nav3_showImg">
      <div class="nav3_img">
        <img src="/static/m/picture/b1_73.png" alt="幽美集团" title="幽美集团"></div>
    </div>
  </div>
  <div class="nav_imgBlock">
    <div class="nav_img">
      <img src="/static/m/picture/b1_5.png" alt="幽美集团" title="幽美集团"></div>
  </div>
</div>
<div class="header_content">
  <a href="/" class="header_logo">
    <img src="/static/m/picture/logo.png" alt="幽美集团" title="幽美集团"></a>
  <div class="header_bg">
    <img src="/static/m/picture/b_1.png" alt="幽美集团" title="幽美集团"></div>
  <div class="header_button">
    <span></span>
    <span></span>
    <span></span>
  </div>
</div>
<script>
var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?88a694822f999e9e9ce9f047e6ba489f";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
    <div class="bodyer">
        <div class="index_content">
            <div class="index_contentBlock">
                <div class="new_iBlock">
                    <div class="new_it">
                        <div class="tt">佳合家美《道德经》朗读会：上善若水，为爱发声！</div>
                        <div class="tc">
                            <span>来源：幽美集团</span> <span>日期：2018-12-31</span>
                            
                        </div>
                    </div>
                    <div class="new_ic">
                        <div class="txt">
<p style="text-align: center;"><video class="edui-upload-video  vjs-default-skin     video-js" controls="" preload="none" width="420" height="280" src="/upload/20181009/ed85879a366f50545da10223f4de09a6.mp4" data-setup="{}"><source src="/upload/20181009/ed85879a366f50545da10223f4de09a6.mp4" type="video/mp4"></source></video></p>
<p style="white-space: normal; text-align: center;">佳合家美《道德经》每日朗诵会传播爱，分享爱！</p>
<p><br></p>
<p>《道德经》被称为天下第一奇书。有学者云：“《道德经》是拯救世界的文化孤本。”虽然只有短短五千言，却涵天盖地、字字珠玑、句句精辟，任何一句都可作为至理格言和座右铭。</p>
<p style="text-align: center;"><img src="20181009/e7d8f752d642708fcd993376d07021be.jpg" title="道德经.jpg" alt="道德经.jpg"></p>
<p>第一章</p>
<p>道可道也，非恒道也。名可名也，非恒名也。无名，万物之始也；有名，万物之母也。故恒无欲也，以观其妙；恒有欲也，以观其所噭（jiào）。两者同出，异名同谓。玄之又玄，众妙之门。</p>
<p>第二章</p>
<p>天下皆知美之为美，恶已。皆知善，此不善矣。有无之相生也，难易之相成也，长短之相形也，高下之相呈也，音声之相和也，前后之相随，恒也。是以圣人居无为之事，行不言之教。万物作而弗始，生而弗有，为而弗恃也，成功而弗居也。夫唯弗居，是以弗去。 </p>
<p>第三章</p>
<p>不上贤，使民不争；不贵难得之货，使民不为盗；不见可欲，使民不乱。是以圣人之治也，虚其心，实其腹；弱其志，强其骨。恒使民无知无欲也。使夫知者不敢，弗为而已，则无不治矣。</p>
<p>第四章</p>
<p>道沖，而用之又弗盈也。渊呵，似万物之宗。挫其锐，解其纷，和其光，同其尘（疑五十六章错简混入）。湛呵，似或存。吾不知谁之子也，象帝之先。</p>
<p>第五章</p>
<p>天地不仁，以万物为刍狗；圣人不仁，以百姓为刍狗。（此句独立，后世并入此章。）天地之间，其犹橐（tuó）龠（yuè）欤？虚而不屈，动而愈出。多闻数穷，不若守于中。</p>
<p>第六章</p>
<p>浴神不死，是谓玄牝。玄牝之门，是谓天地根。緜（mián）緜呵若存，用之不勤。</p>
<p>第七章</p>
<p>天长地久。天地之所以能长且久者，以其不自生也，故能长生。是以圣人退其身而身先，外其身而身存。不以其无私欤？故能成其私。</p>
<p>第八章</p>
<p>上善若水。水善利万物，而又静居众人之所恶，故几于道矣。居善地，心善渊，与善天，言善信，政善治，事善能，动善时。夫唯不争，故无尤。</p>
<p>第九章</p>
<p>持而盈之，不若其已。揣而锐之，不可长保也。金玉盈室，莫之能守也。富贵而骄，自遗咎也。功成身退，天之道也。</p>
<p>第十章</p>
<p>载营魄抱一，能毋离乎？抟（tuán）气致柔，能如婴儿乎？修除玄监，能无疵乎？爱民活国，能毋以智乎？天门启合，能为雌乎？明白四达，能毋以知乎？生之、畜之，生而弗有，长而弗宰也。是谓玄德。</p>
<p>第十一章</p>
<p>三十辐同一毂（gǔ），当其无，有车之用也。埏（shān）埴（zhí）而为器，当其无，有埴器之用也。凿户牖（yǒu）以为室，当其无，有室之用也。故有之以为利，无之以为用。 </p>
<p>第十二章</p>
<p>五色令人目盲；五音令人耳聋；五味令人口爽；驰骋畋（tián）猎，使人心发狂；难得之货，令人行妨。是以圣人之治也，为腹不为目。故去彼取此。</p>
<p>第十三章</p>
<p>宠辱若惊，贵大患若身。何谓宠辱若惊？宠之为下，得之若惊，失之若惊，是谓宠辱若惊。吾所以有大患者，为吾有身也，及吾无身，有何患？故贵为身于为天下，若可以托天下矣；爱以身为天下，若可以寄天下矣。 </p>
<p>第十四章</p>
<p>视之而弗见，名之曰微；听之而弗闻，名之曰希；捪（mín）之而弗得，名之曰夷。三者不可致计，故混而为一。一者，其上不皦，其下不昧，寻寻呵，不可名也，复归于无物。是谓无状之状，无物之象，是谓沕（wù）望。随而不见其后，迎而不见其首。执今之道，以御今之有，能知古始，是谓道纪。</p>
<p>第十五章</p>
<p>古之善为道者，微妙玄达，深不可志。夫唯不可志，故强为之容，曰：豫呵，其若冬涉川。犹呵，其若畏四邻；俨呵，其若客；涣呵，其若凌释；敦呵，其若朴；混呵，其若浊；（旷呵，其若谷。）浊而静之徐清，安以动之徐生。保此道者不欲盈。夫唯不欲盈，是以能蔽而不成。</p>
<p>第十六章</p>
<p>致虚极也，守静笃也。万物并作，吾以观复也。夫物芸芸，各复归于其根。归根曰静，静曰复命。复命曰常，知常明也。不知常，妄。妄作，凶。知常容，容乃公，公乃王，王乃天，天乃道，道乃久，没身不殆。</p>
<p>第十七章</p>
<p>太上，下知有之；其次，亲誉之；其次，畏之；其下，侮之。信不足焉，有不信。犹呵，其贵言也。成功遂事，而百姓谓我自然。</p>
<p>第十八章</p>
<p>故大道废焉，有仁义；智慧出焉，有大伪；六亲不和焉，有孝慈；邦家昏乱焉，有忠臣。</p>
<p>第十九章</p>
<p>绝圣弃智，民利百倍；绝化弃虑，民复孝慈；绝巧弃利，盗贼无有。此三言也，以为文未足，故令有所属：见素保朴，少私而寡欲，绝学无忧。</p>
<p>第二十章</p>
<p>唯与呵，其相去几何？美与恶，其相去何若？人之所畏，亦不可以不畏人。望呵，其未央哉！众人熙熙，若飨于太牢，而春登台。我泊焉未兆，若婴儿未咳。纍（léi）呵，如无所归。众人皆有余，而我独遗。我愚人之心也，沌沌呵。俗人昭昭，我独若昏。俗人察察，我独闷闷。沕呵，其若海。望呵，其若无所止。众人皆有以，我独顽以鄙。我欲独异于人，而贵食母。</p>
<p>第二十一章</p>
<p>孔德之容，唯道是从。道之为物，唯望唯沕。沕呵望呵，中有象呵；望呵沕呵，中有物呵；幽呵冥呵，中有精呵；其精甚真，其中有信。自今及古，其名不去，以顺众父。吾何以知众父之然也？以此。</p>
<p>第二十二章</p>
<p>企者不立，跨者不行；自视者不彰，自见者不明；自伐者无功，自矜者不长。其在道也，曰余食赘行（形），物或恶之。故有道者弗居。</p>
<p>第二十三章</p>
<p>曲则全，枉则正，洼则盈，敝则新，少则得，多则惑。是以圣人执一，为天下牧。不自视故彰；不自见故明；不自伐故有功；弗矜故能长。夫唯不争，故莫能与之争。古之所谓「曲则全」者，几语哉！诚全归之。</p>
<p>第二十四章</p>
<p>希言自然。飘风不终朝，骤雨不终日。孰为此？天地，天地而弗能久，又况于人乎？故从事而道者同于道，德者同于德，失者同于失。同于德者，道亦德之。同于失者，道亦失之。 </p>
<p>第二十五章</p>
<p>有物混成，先天地生。萧呵寥呵，独立而不改，可以为天地母。吾未知其名，字之曰道。吾强为之名曰大。大曰源，源曰远，远曰反。道大，天大，地大，王亦大。域中有四大，而王居一焉。人法地，地法天，天法道，道法自然。</p>
<p>第二十六章</p>
<p>重为轻根，静为躁君。是以君子终日行，不离其辎重。虽有环官，燕处则超若。若何万乘之王，而以身轻于天下？轻则失本，躁则失君。</p>
<p>第二十七章</p>
<p>善行者无辙迹，（善言者无瑕谪，）善数者不用筹策。善闭者无关楗（jiàn）而不可启也。善结者无绳约而不可解也。是以圣人恒善救人，而无弃人，物无弃材。是谓袭明。故善人，善人之师；不善人，善人之资也。不贵其师，不爱其资，虽智乎大迷，是谓眇（miǎo）要。</p>
<p>第二十八章</p>
<p>知其雄，守其雌，为天下溪。为天下溪，恒德不离。恒德不离，复归于婴儿。知其荣，守其辱，为天下谷。为天下谷，恒德乃足。恒德乃足，复归于朴。知其白，守其黑，为天下式。为天下式，恒德不忒。恒德不忒，复归于无极。朴散则为器，圣人用则为官长，夫大制无割。</p>
<p>第二十九章</p>
<p>将欲取天下而为之，吾见其弗得已。夫天下神器也，非可为者也。为者败之，执者失之。物或行或随，或炅或吹，或强或羸，或培或堕。是以圣人去甚，去泰，去奢。</p>
<p>第三十章</p>
<p>以道佐人主，不欲以兵强于天下，其事好还。师之所居，荆棘生焉。大军之后，必有凶年。善者果而已，毋以取强焉。果而毋骄，果而勿矜，果而弗伐，果而不得已居，是谓果而不强。是谓果而不强。物壮而老，是谓之不道，不道早已。</p>
<p>第三十一章</p>
<p>夫兵者，不祥之器也。物或恶之，故有道者弗居。 君子居则贵左，用兵则贵右，故兵者非君子之器也。兵者不祥之器也，不得已而用之。铦（tiǎn）袭为上，勿美之，若美之，是乐杀人也。夫乐杀人不可得志于天下矣。是以吉事尚左，丧事尚右。是以偏将军居左，上将军居右，言以丧礼居之也。杀人众则以悲哀泣之，战胜以丧礼处之 </p>
<p>第三十二章</p>
<p>道恒无名，朴虽小，而天下弗敢臣。侯王若能守之，万物将自宾。天地相合，以俞甘露，民莫之令而自均焉。始制有名，名亦既有，夫亦将知止，知止所以不殆。譬道之在天下也，犹小谷之与江海也。</p>
<p>第三十三章</p>
<p>知人者智也，自知者明也。胜人者有力也，自胜者强也。知足者富也，强行者有志也。不失其所者久也，死而不妄者寿也。</p>
<p>第三十四章</p>
<p>道渢（fēng）呵，其可左右也。万物恃之以生而不辞，成功遂事而弗名有也。万物归焉而弗为主。则恒无欲也，可名于小。万物归焉而弗为主，可名于大。是以圣人之能成大也，以其不为大也，故能成大。</p>
<p>第三十五章</p>
<p>执大象，天下往，往而不害，安平太。乐与饵，过客止。故道之出言也，曰淡呵其无味也，视之不足见也，听之不足闻也，用之不可既也。</p>
<p>第三十六章</p>
<p>将欲翕之，必姑张之；将欲弱之，必姑强之；将欲去之，必姑与之；将欲夺之，必姑予之。是谓微明。柔弱胜强。鱼不可脱于渊，邦利器不可以示人</p>
<p>第三十七章</p>
<p>道恒无为，侯王若能守之，万物将自化。化而欲作，吾将镇之以无名之朴。镇之以无名之朴，夫亦将不欲。不欲以静，万物将自定。</p>
<p>第三十八章</p>
<p>上德不德，是以有德；下德不失德，是以无德。上德无为而无以为也。上仁为之而无以为也；上义为之而有以为也。上礼为之而莫之应也，则攘臂而扔之。故失道而后德，失德而后仁，失仁而后义，失义而后礼。夫礼者，忠信之薄也，而乱之首也。前识者，道之华也，而愚之首也。是以大丈夫居其厚，不居其薄，居其实，不居其华。故去彼取此。</p>
<p>第三十九章</p>
<p>昔之得一者，天得一以清，地得一以宁，神得一以灵，谷得一以盈，侯王得一以为天下正。其致之也，谓天毋以清将恐裂，谓地毋以宁将恐发，谓神毋以灵将恐歇，谓谷毋以盈将恐竭，谓侯王毋以贵以高将恐蹶。故必贵而以贱为本，必高而以下为基。夫是以侯王自谓孤寡不谷，此其贱之本与？非也？故致数誉无誉。是故不欲禄禄若玉，珞珞若石。</p>
<p>第四十章</p>
<p>上士闻道，勤而行之；中士闻道，若存若亡；下士闻道，大笑之。弗笑不足以为道。是以建言有之，曰：明道如昧，进道如退，夷道如纇（lèi）。上德如谷，大白如辱，广德如不足，建德如偷，质贞如渝。大方无隅，大器免（晚）成，大音希声；大象无形。道褒无名，夫唯道，善始且善成。</p>
<p>第四十一章</p>
<p>返也者，道之动也；弱也者，道之用也。天下之物生于有，有生于无。</p>
<p>第四十二章</p>
<p>道生一，一生二，二生三，三生万物。万物负阴而抱阳，沖气以为和。天下之所恶，唯孤寡不谷。而王公以自名也。物或损之而益，益之而损。古人之所教，亦我而教人，故强梁者不得其死，吾将以为教父。</p>
<p>第四十三章</p>
<p>天下之至柔，驰骋于天下之至坚。出于无有，入于无间。吾是以知无为之有益也。不言之教，无为之益，天下希能及之矣也。</p>
<p>第四十四章</p>
<p>名与身孰亲？身与货孰多？得与亡孰病？甚爱必大费，多藏必厚亡。故知足不辱，知止不殆，可以长久。</p>
<p>第四十五章</p>
<p>大成若缺，其用不弊；大盈若盅，其用不穷。大直如屈，大巧如拙，大赢若绌。躁胜寒，静胜热，清静可以为天下正。 </p>
<p>第四十六章</p>
<p>天下有道，却走马以粪。天下无道，戎马生于郊。罪莫厚乎甚欲，祸莫大于不知足，咎莫惨于欲得，知足之为足，此恒足矣。</p>
<p>第四十七章</p>
<p>不出于户，以知天下；不窥于牖，以知天道。其出也弥远，其知弥少。是以圣人弗行而知，弗见而明，弗为而成。</p>
<p>第四十八章</p>
<p>为学者日益，为道者日损。损之又损，以至于无为。无为而无不为也。将欲取天下也恒无事。及其有事也，又不足以取天下矣。</p>
<p>第四十九章</p>
<p>圣人恒无心，以百姓之心为心。善者善之，不善者亦善之，得善也。信者信之，不信者亦信之，得信也。圣人之在天下，歙歙焉，为天下浑心，百姓皆属耳目焉，圣人皆阂之。 </p>
<p>第五十章</p>
<p>出生入死。生之徒，十有三；死之徒，十有三；而民生生，动皆之死地亦十有三。夫何故也？以其生生也。盖闻善执生者，陵行不遇兕虎，入军不被甲兵。兕无所投其角，虎无所措其爪，兵无所容其刃。夫何故也？以其无死地焉。</p>
<p>第五十一章</p>
<p>道生之，而德畜之；物形之，而器成之。是以万物尊道而贵德。道之尊，德之贵也，夫莫之爵而恒自然也。道生之，德畜之。长之，遂之，亭之，毒之，养之，覆之。生而弗有也，为而弗恃也，长而弗宰也，此之谓玄德。 </p>
<p>第五十二章</p>
<p>天下有始，以为天下母。既得其母，以知其子。既知其子，复守其母，没身不殆。塞其兑，闭其门，终身不勤。启其兑，济其事，终身不救。现小曰明，守柔曰强。用其光，复归其明，毋遗身殃，是为袭常。</p>
<p>第五十三章</p>
<p>使我介然有知，行于大道，唯迤是畏。大道甚夷，而民好径。朝甚除，田甚芜；仓甚虚，服文采；带利剑，厌饮食；货财有余，是为盗夸，非道也。</p>
<p>第五十四章</p>
<p>善建者不拔，善抱者不脱，子孙以其祭祀不绝。修之身，其德乃真；修之家，其德有余；修之乡，其德乃长；修之邦，其德乃丰；修之天下，其德乃普。以身观身，以家观家，以乡观乡，以邦观邦，以天下观天下。吾何以知天下然哉？以此。</p>
<p>第五十五章</p>
<p>含德之厚者，比于赤子，蜂虿（chài）虺（huǐ）蛇弗螫，攫鸟猛兽弗搏。骨弱筋柔而握固。未知牝牡之合而朘（zuī）怒，精之至也。终日号而不嚘（yōu），和之至也。和曰常，知和曰明，益生曰祥，心使气曰强。物壮则老，谓之不道，不道早已。</p>
<p>第五十六章</p>
<p>知者弗言，言者弗知。塞其兑，闭其门；和其光，同其尘；挫其锐，解其纷，是谓玄同。故不可得而亲，亦不可得而疏；不可得而利，亦不可得而害；不可得而贵，亦不可得而贱。故为天下贵。</p>
<p>第五十七章</p>
<p>以正治邦，以奇用兵，以无事取天下。吾何以知其然也哉？夫天下多忌讳，而民弥贫；民多利器，而邦家滋昏；人多智而奇物滋起；法物滋彰而盗贼多有。是以圣人之言曰：“我无为，而民自化；我好静，而民自正；我无事，而民自富；我欲不欲，而民自朴。”</p>
<p>第五十八章</p>
<p>其政闷闷，其民淳淳；其政察察，其民缺缺。祸兮，福之所倚，福兮，祸之所伏。孰知其极？其无正也。正复为奇，善复为妖。人之迷也，其日固久矣。是以方而不割，廉而不刺，直而不绁，光而不耀。 </p>
<p>第五十九章</p>
<p>治人、事天，莫若啬。夫为啬，是以早服，早服是谓重积德。重积德则无不克。无不克则莫知其极。莫知其极，可以有国。有国之母，可以长久。是谓深根固柢，长生久视之道也。</p>
<p>第六十章</p>
<p>治大国若烹小鲜。以道莅天下，其鬼不神。非其鬼不神也，其神不伤人也。非其神不伤人也，圣人亦弗伤也。夫两不相伤，故德交归焉。 </p>
<p>第六十一章</p>
<p>大邦者下流也，天下之牝也。天下之交也，牝恒以静胜牡。为其静也，故宜为下也。大邦以下小邦，则取小邦；小邦以下大邦，则取于大邦。故或下以取，或下而取。故大邦者不过欲兼畜人，小邦不过欲入事人。夫皆得其欲，则大者宜为下。</p>
<p>第六十二章</p>
<p>道者，万物之奥也。善人之宝也，不善人之所保也。美言可以市尊，行可以贺人。人之不善也，何弃之有？故立天子，置三卿，虽有拱之璧以先驷马，不若坐而进此。古之所以贵此者何也？不谓求以得，有罪以免欤？故为天下贵。</p>
<p>第六十三章</p>
<p>为无为，事无事，味无味。大小多少，报怨以德。图难乎其易也，为大乎其细也。天下之难作于易；天下之大作于细。是以圣人终不为大，故能成其大。夫轻诺必寡信，多易必多难。是以圣人犹难之，故终于无难。 </p>
<p>第六十四章</p>
<p>其安也，易持也；其未兆也，易谋也；其脆也，易泮也；其微也，易散也。为之于其无有也，治之于其未乱。合抱之木，生于毫末；九层之台，作于累土；百仞之高，始于足下。为之者败之；执之者失之。是以圣人无为也，故无败也；无执也，故无失也。民之从事也，恒于其几成而败之。故慎终如始，则无败事矣。是以圣人欲不欲，而不贵难得之货，学不学，而复众人之所过，能辅万物之自然而弗敢为。</p>
<p>第六十五章</p>
<p>古之为道者，非以明民也，将以愚之也。民之难治也，以其智也。故以智知邦，邦之贼；以不智知邦，邦之德也。恒知此两者，亦楷式也。恒知楷式，此谓玄德。玄德深矣，远矣，与物反矣，乃至大顺。 </p>
<p>第六十六章</p>
<p>江海所以为百谷王者，以其善下之，是以能为百谷王。圣人之在民前也，以身后之。其在民上也，以言下之。故居上而民弗重也，居前而民弗害也。天下乐推而弗厌。非以其无争与？故天下莫能与之争。</p>
<p>第六十七章</p>
<p>小邦寡民，使有十百人之器毋用。使民重死而远徙。有车舟无所乘之；有甲兵无所陈之。使民复结绳而用之。甘其食，美其服，乐其俗，安其居。邻邦相望，鸡狗之声相闻，民至老死不相往来。 </p>
<p>第六十八章</p>
<p>信言不美，美言不信。知者不博，博者不知。善者不多，多者不善。圣人无积，既以为人己愈有，既以予人己愈多。故天之道，利而不害；圣人之道，为而弗争。</p>
<p>第六十九章</p>
<p>天下皆谓我大，大而不肖。夫唯不肖，故能大，若肖，细久矣！我恒有三宝，持而保之：一曰慈，二曰俭，三曰不敢为天下先。夫慈，故能勇；俭，故能广；不敢为天下先，故能为成事长。今舍其慈，且勇；舍其俭，且广；舍其后，且先，则必死矣。夫慈，以战则胜，以守则固。天将建之，如以慈垣之。 </p>
<p>第七十章</p>
<p>善为士者，不武。善战者，不怒。善胜敌者，弗与。善用人者，为之下。是谓不争之德，是谓用人之力，是谓配天，古之极也。 </p>
<p>第七十一章</p>
<p>用兵有言曰：吾不敢为主，而为客；不敢进寸，而退尺。是谓行无行，攘无臂，执无兵，乃无敌矣。祸莫大于无敌，无敌近亡吾宝矣。故抗兵相若，则哀者胜矣。</p>
<p>第七十二章</p>
<p>吾言易知也，易行也。而人莫之能知也，莫之能行也。夫言有宗，事有君。夫唯无知也，是以不我知。知我者希，则我贵矣。是以圣人被褐而怀玉。</p>
<p>第七十三章</p>
<p>知不知，尚矣。不知知，病矣。是以圣人之不病，以其病病，是以不病。 </p>
<p>第七十四章</p>
<p>民之不畏威，则大畏将至矣。毋狭其所居，毋厌其所生。夫唯弗厌，是以不厌。是以圣人自知而不自见也，自爱而不自贵也。故去彼取此。 </p>
<p>第七十五章</p>
<p>勇于敢者则杀，勇于不敢者则活。此两者，或利或害。天之所恶，孰知其故？天之道：不争而善胜，不言而善应，不召而自来，繟（chǎn）然而善谋。天网恢恢，疏而不失。 </p>
<p>第七十六章</p>
<p>若民恒且不畏死，奈何以杀惧之也？使民恒且畏死，而为奇者，吾得而杀之，夫孰敢矣？若民恒且必畏死，则恒有司杀者。夫代司杀者杀，是代大匠斫也。夫代大匠斫者，则希不伤其手矣。 </p>
<p>第七十七章</p>
<p>人之饥也，以其上食税之多也，是以饥。百姓之不治也，以其上之有以为，是以不治。民之轻死，以其上求生之厚也，是以轻死。夫唯无以生为者，是贤于贵生。</p>
<p>第七十八章</p>
<p>人之生也柔弱，其死也坚强。万物草木之生也柔脆，其死也枯槁。故曰：坚强者死之徒也，柔弱者生之徒也。兵强则不胜，木强则折。强大居下，柔弱居上。 </p>
<p>第七十九章</p>
<p>天之道，犹张弓也，高者抑之，下者举之。有余者损之，不足者补之。故天之道，损有余而益不足。人之道则不然，损不足而奉有余。孰能有余，而有以取奉于天者乎？唯有道者乎。是以圣人为而弗有，成功而弗居也，若此其不欲见贤也。 </p>
<p>第八十章</p>
<p>天下莫柔弱于水，而攻坚强者莫之能胜也，以其无以易之也。柔之胜刚也，弱之胜强也，天下莫弗知也，而莫之能行也。故圣人之言云：“受邦之垢，是谓社稷之主；受邦之不祥，是谓天下之王。”正言若反。</p>
<p>第八十一章</p>
<p>和大怨，必有余怨，焉可以为善？是以圣人执左契，而不以责于人。故有德司契，无德司彻。夫天道无亲，恒与善人。</p>
<p><br></p>
<p>以上文字来自佳合家美活力霜官网原创，如有转载请注明出处！</p>
<p><br></p>
</div>
                        <div class="block">
                            <a href="00rd.html" class="in"><span>上一篇：</span>行为决定能量，能量左右命运！提高能量的三大法则！</a><a href="00rf.html" class="in"><span>下一篇：</span>佳合家美活力霜公司官网声明公告</a>                        </div>
                    </div>
                </div>
            </div>
        </div>
    </div>
<script>
$('img').removeAttr('style').removeAttr('width').removeAttr('height');
(function(){
    var bp = document.createElement('script');
    var curProtocol = window.location.protocol.split(':')[0];
    if (curProtocol === 'https') {
        bp.src = 'https://zz.bdstatic.com/linksubmit/push.js';
    }
    else {
        bp.src = 'http://push.zhanzhang.baidu.com/push.js';
    }
    var s = document.getElementsByTagName("script")[0];
    s.parentNode.insertBefore(bp, s);
})();
</script>
</body>
</html>
